---
title: "**Informatiebrief**"
output: 
  html_document:
    toc: false
    toc_float: true
    collapsed: false
    number_sections: false
    toc_depth: 1
---
<br>  
  


## voor deelname aan het wetenschappelijke onderzoek: *Sporten en vriendschappen*


----

<br>

# **1a. Introductie**
Dit onderzoek wordt uitgevoerd door de afdelingen Sociologie en Orthopedagogiek: Leren en Ontwikkeling van de Radboud Universiteit, met onderzoeksleiders Rob Franken, dr. Hidde Bekhuis en prof. dr. Jochem Tolsma. Het doel van dit onderzoek is om inzicht te krijgen in de rol van het sociale netwerk van een individu in diens actieve leefstijl nadat hij/zij de transitie naar de universiteit heeft gemaakt.

<br>

# **1b. Het onderzoek**
Een actieve leefstijl heeft veel voordelen. Helaas zien we dat de overgang naar het hoger onderwijs 
vaak een (blijvend) negatieve invloed heeft op fysieke activiteit. De transitie naar de 
het hoger onderwijs gaat gepaard met een nieuwe studieomgeving, vaak een nieuwe woonomgeving, nieuwe 
verantwoordelijkheden, en een veranderend sociaal netwerk. Met ons onderzoek willen de kennis 
vergroten over hoe en waarom deze veranderingen gepaard gaan met veranderingen in sportdeelname.

Jij start dit jaar met een studie aan de Radboud Universiteit (RU) of Hogeschool van Arnhem en Nijmegen (HAN) en je hebt je ingeschreven bij het 
sportcentrum. We willen je over de tijd enkele online vragenlijsten voorleggen. Daarin zijn we 
voornamelijk geïnteresseerd in (1) verschillende leefdomeinen (school, werk, vrije tijd, uitgaansleven, sport) en (2) je sociale netwerken (vrienden, studiegenoten, sportpartners), zowel voor als na de overgang naar het hoger onderwijs.  

We willen je gedurende het collegejaar 3 vragenlijsten voorleggen (in september, februari en juli). Als je daarvoor toestemming geeft, zouden we in het collegejaar 2022-2013 nogmaals drie vergelijkbare vragenlijsten willen voorleggen.

Dit onderzoek is onafhankelijk getoetst door de Ethiek Commissie Sociale Wetenschappen (ECSW) van de Radboud Universiteit, en er is formeel geen bezwaar tegen dit onderzoek.

<br>

# **2a. Gebruik van je persoonsgegevens**
Voor het huidige onderzoek is het nodig om de over jouw verzamelde gegevens door het Radboud Sport Centrum (RSC) te gebruiken. Het gaat daarbij om het aantal ticketuren, cursussen en fitnessbezoeken. Verder is het nodig dat je persoonsgegevens worden verzameld en gebruikt. Het gaat om je voor- en achternaam, en je e-mailadres. Deze gegevens worden gebruikt om jouw vragenlijstgegevens te koppelen aan de RSC-gegevens, en om je te kunnen benaderen voor verdere vragenlijsten tijdens dit onderzoek.
In het toestemmingsformulier word je gevraagd om toestemming te geven voor het verzamelen, gebruiken en bewaren van bovengenoemde gegevens. Als je hier niet mee instemt, kun je niet deelnemen aan het onderzoek.

<br>

# **2b. Vertrouwelijkheid van je gegevens en gegevensverwerking**
De informatie die je verstrekt ten behoeve van het onderzoek wordt zorgvuldig behandeld en is alleen toegankelijk voor de onderzoeksleiders. Persoonsgegevens die wij tijdens het onderzoek over je verzamelen, blijven vertrouwelijk. Om je privacy te waarborgen slaan we je persoonsgegevens gecodeerd/gepseudonimiseerd op. Dat betekent dat je naam en andere gegevens die jou direct kunnen identificeren apart van de onderzoeksgegevens worden bewaard. Alleen middels een code of proefpersoonnummer is te achterhalen welke onderzoeksgegevens bij welke persoon horen. De link tussen gegevens die jou direct kunnen identificeren en de overige onderzoeksgegevens wordt opgeslagen in een geëncrypt sleutelbestand. Alleen de onderzoeksleiders hebben toegang tot deze informatie. In rapporten en publicaties over het onderzoek worden alleen je geanonimiseerde onderzoeksgegevens vermeld.

<br>

# **2c. Bewaartermijn van je gegevens**
Na iedere dataverzamelingsronde wordt een geanonimiseerde versie van de gegevens uit dit onderzoek gedeponeerd. Dit betekent dat je niet (meer) te identificeren bent op basis van je persoonlijke gegevens. Je kunt op elk moment je toestemming om benaderd te worden intrekken, of verzoeken om je persoonlijke data te laten verwijderen, zonder opgaaf van redenen. Neem hiervoor contact op met de onderzoeksleiders (rob.franken@ru.nl). Dan zullen we de gegevens die je reeds hebt verstrekt verwijderen. Echter, nadat een geanonimiseerde dataset gedeponeerd is, is het niet meer mogelijk om data te verwijderen, aangezien deze alleen nog anoniem bewaard blijft. Wij weten dan dus niet meer welke onderzoeksgegevens bij jou horen. De geanonimiseerde gegevens uit dit onderzoek zullen openbaar worden gemaakt via [DANS EASY](https://easy.dans.knaw.nl/ui/home).


<br>

# **3. Toekomstig onderzoek**
Na deelname aan het onderzoek zouden wij je graag willen benaderen voor toekomstig onderzoek. Je kunt op het toestemmingsformulier aangeven of je hiermee akkoord bent. Indien je hiermee instemt word je e-mailadres bewaard voor maximaal 2 jaar. Ook voor dit toekomstige onderzoek geldt dat deelname altijd vrijwillig is en dat voor je eventuele deelname aan een nieuw onderzoek altijd opnieuw om je toestemming gevraagd wordt. Je kunt op elk gewenst moment je contactgegevens laten verwijderen en/of de toestemming om benaderd te kunnen worden voor toekomstig onderzoek intrekken.

<br>

# **4. Vrijwillige deelname**
Je deelname aan dit onderzoek is geheel vrijwillig. Als je besluit om niet deel te nemen aan dit onderzoek heeft dit geen nadelige gevolgen voor je. Ook tijdens het onderzoek heb je altijd het recht om je toestemming in te trekken en je deelname te beëindigen. Ook dit heeft geen nadelige gevolgen.

<br>

# **5. Vergoeding of opbrengst**
Je deelname aan dit onderzoek wordt erg op prijs gesteld. De kennis die we vergaren op basis van jouw deelname helpt het Radboud Sportcentrum en andere organisaties om interventies of programma’s te ontwikkelen waarmee een actieve leefstijl na de overgang naar de universiteit kan worden gepromoot. Om deelnemers te bedanken, verloten we 1x een iPad Pro (t.w.v. €899,-) en 25x een jaarabonnement bij het Radboud Sportcentrum (t.w.v. €123,-). De loterij is na afloop van het collegejaar (augustus 2022 en 2023). Het aantal online vragenlijsten dat je invult staat gelijk aan het aantal keer dat je naam voorkomt in de loterij. Met andere woorden, je win-kans wordt vergroot door vaker vragenlijsten in te vullen.

<br>

# **6. Contactinformatie **
Bij vragen, opmerkingen of zorgen over deze studie, kun je contact opnemen met de verantwoordelijke onderzoeker: Rob Franken (Radboud Universiteit Nijmegen, afdeling Sociologie; rob.franken@ru.nl).

<br> 

# **7. Afsluiting **
Met sportieve groet,

<br>

Rob Franken

Dr. Hidde Bekhuis

Prof. dr. Jochem Tolsma

<br>

----

----

<br>

# **TOESTEMMINGSVERKLARING**

voor deelname aan het wetenschappelijke onderzoek: 
*Sporten en Vriendschappen*



Door op *"IK GA AKKOORD"* te klikken:


**Bevestig je dat ...**

- je schriftelijk naar tevredenheid over het onderzoek geïnformeerd bent;

- je de schriftelijke informatie goed hebt gelezen;

- je in de gelegenheid bent gesteld om vragen over het onderzoek te stellen;

- je eventuele vragen naar tevredenheid zijn beantwoord;

- je goed over deelname aan het onderzoek hebt kunnen nadenken;

- ik uit vrije wil deelneem aan het onderzoek.

**Begrijp je dat ...**

- je het recht heb om je toestemming op ieder moment weer in te trekken zonder opgave van redenen en zonder dat dit nadelige gevolgen heeft, door contact op te nemen met Rob Franken via rob.franken@ru.nl;

- je het recht hebt op vernietiging van jouw onderzoeksgegevens, totdat een geanonimiseerde versie van de gegevens openbaar is gemaakt;

- je het recht heb om je toestemming voor het gebruik van persoonsgegevens, welke uitsluitend voor administratieve doelen worden gebruikt, in te trekken; je persoonsgegevens worden verwerkt volgens de geldende Europese privacyregelgeving;

- je persoonsgegevens worden verwerkt volgens de [privacyverklaring](https://www.ru.nl/vaste-onderdelen/privacyverklaring-radboud-universiteit) van de Radboud Universiteit ;

**Stem je in dat ...**

- je persoonsgegevens (voor- en achternaam, e-mailadres) uitsluitend worden verkregen voor administratieve doelen. Administratieve doelen houden in: je uitnodigen voor vragenlijst tijdens dit onderzoek, je onderzoeksgegevens koppelen aan de informatie die over jou verzameld is door het RSC;

- je onderzoeksgegevens binnen dit onderzoek worden verkregen voor wetenschappelijke doelen en dat er een geanonimiseerde versie van deze gegevens openbaar zal worden gemaakt.


**Geef je toestemming ...**

- voor het verwerken van de over jou verzamelede informatie door het Radboud Sportcentrum (RSC), over het aantal fitnessbezoeken, ticketuren, en cursussen.

